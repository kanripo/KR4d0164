# -*- mode: mandoku-view; -*-
#+TITLE: 相山集
#+DATE: 2015-08-24 23:57:04.729439
#+PROPERTY: ID KR4d0164
#+PROPERTY: BASEEDITION WYG    
#+PROPERTY: JUAN 卷八
<pb:KR4d0164_WYG_008-1a>¶
欽定四庫全書¶
　相山集巻八　　　　　　宋　王之道　撰¶
　　五言律詩¶
　　　秋日即事三首¶
晚來何所喜急雨洗新秋幸遂登髙賦應容遇勝留藕¶
花明逺近鷗鳥任沉浮不用揮紈扇何妨醉玉舟¶
今日知何日西風正得秋天心方祚漢人物合師留才¶
畧煩威敵聲名頼鎮浮不妨臨賦樂汎汎有楊舟¶
<pb:KR4d0164_WYG_008-1b>¶
俛仰黄花集澄清九月秋預愁新任迫難為故人留風¶
去山光合江逥水氣浮何當脱羈絆同辦五湖舟¶
　　　雪晴三首¶
雪壓千山浄雲披萬里晴木氷争霽色簷雨碎寒聲静¶
映吟牕冷輕浮茗椀清最宜今夜月來借短檠明¶
湖山開宿靄院落快新晴滉漾溶銀色潺湲過雨聲味¶
増茶品勝光奪月華清放出東墻角梅花數㸃明¶
氣暾寒日曉光照逺山晴鄒谷有春意袁門聞履聲映¶
<pb:KR4d0164_WYG_008-2a>¶
書何自苦炙背不妨清邂逅逢詩將髙吟眼倍明¶
　　　和余時中元夕二首¶
今夕知何夕熈熈萬室春歌樓醒醉客燈市往來人勸¶
酒行杯促聫詩得句新銅壺休見廹歡笑正相親¶
羅綺行歌夜杯盤坐笑春舞衫催急管歩障擁佳人燈¶
火珠星粲樓臺璧月新傳柑良可樂黼座玉音親¶
　　　次韻魯如晦七夕¶
今夕知何夕相逢莫漫愁凉颸開北牖新月挂西樓重¶
<pb:KR4d0164_WYG_008-2b>¶
惜經年别貪延數刻秋明朝河漢隔西向望牽牛¶
　　　秋日郊行¶
斷橋臨野水疎屋見人家嫩緑幾畦菜深黄三徑花斷¶
雲行自逐征鴈望還賖好訪韓湘去山林養白鴉¶
　　　閒眠二首¶
乍暖經行乆新凉出浴初酒酣春晝永食飽午鐘餘我¶
懶喜聊復君閒應樂胥年來苦犇走此味竟何如¶
秋懐一事無暑盡晝凉初竹户静長閉藜牀安有餘逍¶
<pb:KR4d0164_WYG_008-3a>¶
遥化蝴蝶容易入華胥天上多官府神仙恐不如¶
　　　閒居¶
五斗不爾競一區聊自營閒看探花信静坐聴松聲約¶
客酒初熟訪僧詩漫成有時過閭里往往競邀迎¶
　　　獨歩¶
飽餘惟欲睡散睡歩東園雨足富蓮子年豐多稻孫﨑¶
嶇窮竹徑詰曲遍花源何必冠童軰偕來笑語喧¶
　　　逍遥堂二首¶
<pb:KR4d0164_WYG_008-3b>¶
獨坐虚堂寂煙銷瓦博山出㳺魚自樂飛倦鳥知還花¶
氣清風逺槐隂白晝閒逍遥入詩思落筆笑談間¶
娜婀風前竹空濛雨外山孤雲心共逺短艇興俱還酒¶
有雙蓮勝詩無一字閒因君成悵想時到夢魂間¶
　　　飽食¶
予亦屬厭耳女寛何嘆三一簞儻知足八珍自㤀貪駝¶
峯擅西北瑶柱誇東南但願無是餒藜羮非我慚¶
　　　放船和子薳韻¶
<pb:KR4d0164_WYG_008-4a>¶
冬温寒日好嵗晚早梅開帆脚隨風轉江流與岸逥坐¶
憐青嶂逺静見白鷗來水驛三千里斯㳺亦壯哉¶
　　　追和東坡倦夜一首¶
風閣開還閉龕燈暗復明竹間聴露滴庭際看雲行皎¶
月千門静㣲風一座清只今廷諍者誰復繼元成¶
　　　和子薳泛江送客用老杜韻¶
北風還入夜波怒未能平江氣雲煙重山光水墨輕熒¶
熒漁火亂慘慘暮寒生咫尺淮郷路淹留繫此情¶
<pb:KR4d0164_WYG_008-4b>¶
　　　乆客和子薳用老杜韻¶
舟解風還順江神亦世情滯留三月過攀送一㠶輕行¶
止闗吾道窮通任此生梅梢春已動氷雪漫縱横¶
　　　歴陽倅䝉菴鄭公卒於位記嵗在丁丑與僕有¶
　　　交承之契方來自鎮西而㒒亦自安豐往邂逅¶
　　　於合肥驛中獲為三日之欵所談無非周易太¶
　　　𤣥老莊之書開警䝉昧多矣公平生學佛行一¶
　　　着端的不昧所謂毫髪無遺恨者僕老矣請從¶
<pb:KR4d0164_WYG_008-5a>¶
　　　其後而為浄土之㳺似不晚也作是詩以弔之¶
我倅安豐日君來自厯陽交承分彼此邂逅及行藏精¶
義通𤣥易㣲言妙老莊刹那今十稔歎仰未能㤀¶
東晉陶元亮西京董仲舒髙風敦薄俗妙論見遺書水¶
石傷新窆松篁慘舊廬楞伽今在否此道發眀初(楞伽/逹磨)¶
(以授二祖東坡謂讀者或不能句而公嘗/註是經想見公於此有得云恨未之見)¶
　　　哭韓積中二首¶
命矣窮張籍歸哉病長卿焦湖家自逺畏日我同行想¶
<pb:KR4d0164_WYG_008-5b>¶
像分攜處依稀謦欬聲仙踪向西路囬首淚縱横¶
多能傾相府髙義著房州脱畧通侯貴追隨逐客逰敢¶
論當世比曽向古人求怊悵今樓䕶黄泉已再秋¶
　　　哀陳夫子¶
不見陳夫子依稀四載餘云亡前日信報葬幾時書玉¶
軸千篇在牙籖萬巻儲九原應有恨新第落成初¶
去矣君何速聞之我重悲席塵埋古鼎書蠧入新詩鴻¶
鴈嗟安仰枌揄痛莫追木𤓰慚未報臨紙涕漣洏¶
<pb:KR4d0164_WYG_008-6a>¶
　　　哀湯與立父¶
薄俗乆不競丘園多逸民聞君輕去世令我重沾巾一¶
夢苕溪曉千年石堵春人情不能已南望哭江濱¶
一門今七世誰復似君家盛事追公藝髙風暎伯華板¶
輿方就養玉樹遽興嗟叔子今何在魂應到馬牙¶
尚記宣和末賢科擢阿戎義方傳輦下士譽走江東賀¶
厦心雖切披雲意自忡思君想眉目悲咽對西風¶
　　　哀徐朝義恭人潘氏¶
<pb:KR4d0164_WYG_008-6b>¶
愛子心惟壹宜家語不煩雨添南澗藻風偃北堂萱鬰¶
鬰今同穴詵詵正滿門善哉摩頂記歸奉大慈尊¶
城見三千嵗人終八十春從夫安樂近拜佛率陀新婉¶
孌書彤管凄凉歎棘薪中郎有賢子遺澤擢平津¶
　　　和秦夀之題靖安棲霞觀¶
飛觀臨無地江天在目中晚霞工射日秋水欲浮空蓼¶
岸深迷緑楓林逺映紅歸歟還可喜千里一㠶風¶
　　　夏日歸自寳林二首¶
<pb:KR4d0164_WYG_008-7a>¶
十里招提路﨑嶇祝聖歸青黄原上麥紅白草間薇正¶
看雲容合俄驚雨脚飛餘花被霑濕芳氣襲人衣¶
逺岫升初日長林靄曙煙峯逥遥見塔溪轉静鳴泉竹¶
籜新披錦茅花欲擘綿清和多美䕃歸路得蹁蹮¶
　　　和詹徳秀出南汰二首¶
曉出東郊路春霖數尺泥湖山供勝賞花草覔新題坐¶
聴鳴鴻北歸看落日西乍晴何所喜芳樹早鶯啼¶
小沼鳴蛙吹虚堂墮燕泥對花容命酒書事喜分題僧¶
<pb:KR4d0164_WYG_008-7b>¶
舍喬林北田家古道西鵓鳩晴喚婦榖榖傍人啼¶
　　　題香巖與何希淵陳勉仲聫轡¶
市井三墪北招提百丈東晴雲披靉靆寒日㺯曈曨滴¶
瀝林梢雨凄凉盖影風我慚追驥足䇿蹇走巴僮¶
　　　東靈鷲¶
松盖雨還偃雲扉風自闗縱横兩溪水髙下萬重山入¶
室三彈指臨淵一㸃顔懸知少來往石笋緑苔斑¶
　　　題石磧明因院用李端叔韻¶
<pb:KR4d0164_WYG_008-8a>¶
楚漢干戈地巋然見此山艱難思帝業牢落漫禪關野¶
鳥驚人散江湖到岸邉明朝又東去空羡阿師閒¶
　　　題法輪寺¶
孤塔雲烟外荒蹊草莽間蓼花紅糝碎楓葉絳綃殷送¶
客三溪逺逢僧半日閒功名休覽鏡淪落鬢毛斑¶
　　　題宣州書堂山寺¶
書堂形勝好山轉與江抛泉古應黄蘖亭新換白茅雨¶
餘蒼蘚合春晚緑隂交欲問香巖旨風林竹自敲¶
<pb:KR4d0164_WYG_008-8b>¶
　　　秋日逰南汰二首¶
小雨霑秋旱清曦霽曉氛山留歸壑水風送過江雲碧¶
瓦觚稜出黄茅兎徑分髙僧似相喜茗飲話殷勤¶
松篁團野色葭薍接江氛芳菊開新雨晴天掃片雲村¶
醪過寺共風袂轉山分邂逅梅夫子清談得致勤¶
　　　次因上人韻¶
一從潜水别三見菊花黄舊好論交篤新詩引興長勞¶
生閒自笑道術淡相㤀蝴蝶秋來懶時應到睡鄉¶
<pb:KR4d0164_WYG_008-9a>¶
　　　送浮屠善慧東㳺¶
西去方祈榖東來適佩萸凄風梧脱葉積雨稻生蚨詩¶
骨寒巖木禅心古廟爐莫將明月句容易謁姑蘇¶
　　　送浮屠道郭雲㳺¶
何必袁州去塵塵小釋迦一笻非外物四海即吾家曉¶
色霜還重秋容菊正華此行良不惡冬笋已排牙¶
　　　和鞏興宗題囬峯寺贈明山主¶
江共煙雲逺山連藪澤長日從三伏烈風借九秋凉休¶
<pb:KR4d0164_WYG_008-9b>¶
作桃花觀聊同柏子香相逢無一事不必下禅牀¶
　　　寜公新拜首座因贈¶
著書新奏御(上詔承旨蘇公道士韓徳純與公集三/教聖賢事跡各五十巻故有首座之命)優¶
詔及禅扉首座名雖貴家山老未歸磬聲寒繞枕塔影¶
静侵衣終憶西湖上秋風白鳥飛¶
　　　春日逰西塔示本上人¶
暇日搜竒勝羸驂適莽蒼幽花撩醉眼早麥慰飢腸佛¶
屋幾間在村墟三里長亷纎晚來雨未覺客心傷¶
