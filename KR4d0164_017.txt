# -*- mode: mandoku-view; -*-
#+TITLE: 相山集
#+DATE: 2015-08-24 23:57:04.966387
#+PROPERTY: ID KR4d0164
#+PROPERTY: BASEEDITION WYG    
#+PROPERTY: JUAN 卷十七
<pb:KR4d0164_WYG_017-1a>¶
欽定四庫全書¶
　相山集巻十七　　　　　宋　王之道　撰¶
　　詩餘¶
　　　折丹桂(送蘧著&KR2283;三/子赴省試)¶
照人何處雙瞳碧欲去江城北過江風順莫遲留快雁¶
序飛聨翼　西湖花柳傳消息知是東君客家書湏辦¶
寫泥金報科名題淡墨¶
　　　用前韻送彦開弟省試¶
<pb:KR4d0164_WYG_017-1b>¶
風漪欲皺春江碧予寄江城北子今東去赴春官挽不¶
住摶風翼　脩程應過天池息何處堪留客預知仙籍¶
桂香浮語祝史休占墨¶
　　　又用前韻送趙彦翺省試¶
雪晴山色分遙碧輝映江南北君今東去歩蟾宫看少¶
展垂天翼　晩來江上西風息不是新豐客明年三月¶
見君時慶章綬紆銅墨¶
　　　南歌子(端/午)¶
<pb:KR4d0164_WYG_017-2a>¶
角簟横龜枕蘭房掛艾人一尊菖歜泛清醇好在佳人¶
如玉映長春　氷徹杯盤瑩香和笑語薫蓮花衫子入¶
時新掛起南窻一榻晩風清¶
玉斚浮菖虎金盤饋線魚研丹聊作厭兵符何必城頭¶
一女當千夫　雨過山如洗風來草自梳佳人不慣手¶
談輸却道如今重賭選官圗¶
　　　南歌子(趙叔全/生日)¶
扇裏薫風細壺中化日長梅花髙下照紅粧花外飛雲¶
<pb:KR4d0164_WYG_017-2b>¶
芬馥水沉香　新竹輕儲粉流鶯巧弄簧不知何處是¶
華陽應有千年白李薦霞觴¶
　　　南歌子(和陳/勉仲)¶
老懶詩才退春融醉眼昏青山終日對柴門柳外斷橋¶
流水幾家村　桃李添新意池塘失舊痕一尊聊復為¶
君温傾倒來年酬唱細重論¶
　　　南歌子(戊午/重九)¶
朱實盈盈露黄華細細風龍山勝集古今同斷送一年¶
<pb:KR4d0164_WYG_017-3a>¶
秋色酒盃中　鴨脚供柔白雞頭薦嫩紅量呑雲夢正¶
能容試問具區何處浙江東¶
　　　南歌子(書所/見)¶
露竹舒新緑風荷逓暗香誰家池館睡鴛鴦還有玉人¶
相對坐傳觴　角簟清氷滑紗厨薄霧凉晩來行雨過¶
巫陽彊整羅衣臨鏡學宫粧¶
　　　南歌子(安豐守章/彦輔生日)¶
玉露澄天宇金風凈月華滿庭秋色木犀花記得謫仙¶
<pb:KR4d0164_WYG_017-3b>¶
初下五雲車　才業追前軰人門屬當家夀觴無惜醉¶
流霞聞説姓名潜護有籠紗¶
　　　浪淘沙(和魯/如晦)¶
髙髻墮香鬟送恨眉山老年花似夢中看厭浥一枝溥¶
曉露珠淚闌干　巵酒發酡顔休更留殘滿城風雨麥¶
秋寒餘馥尚能銷酒惡誰敢包彈¶
　　　好事近(彦逢弟/生日詞)¶
秋色到東籬金散菊團香馥預借浮觴高㑹為作長年祝¶
<pb:KR4d0164_WYG_017-4a>¶
　蟹螯如臂酒如澠橙橘半黄緑唱我新詞一釂聴樽¶
前絲竹¶
　　　好事近(何希淵/生日)¶
春色到梅梢人在東風清𡁲曽見少㣲初降藹龍泉佳¶
氣　功名富貴屬多才如子世無幾造物恰同予意放¶
驊騮千里¶
　　　好事近(程繼誠/生日)¶
霞影入瑶觴酒與餘霞同色人共昌期方永過觥籌三¶
<pb:KR4d0164_WYG_017-4b>¶
百　一枝紅皺石榴裙簾捲篆煙碧約我他年湖上看¶
九華終日¶
　　　好事近(王照美/生日)¶
花影到酴醿風過玉巵揺碧坐上酒豪詩敵盡騎鯨仙¶
客　主人名姓在金甌歸去定前席要見碧桃千嵗看¶
壺中春日¶
　　　好事近(董令升/生日)¶
春色到酴醿人在酴醿花底花撲金罍香透逺勝燒沉¶
<pb:KR4d0164_WYG_017-5a>¶
水　一杯聊復對東風為祝千千嵗作楫和羮事了歸¶
去騎箕尾¶
　　　南鄉子(追和東/坡重九)¶
風急斷虹收孤鶩揺揺下荻洲醉㡌儘從吹落去颼颼¶
幸有黄花挿滿頭　君唱我當酬千里湖山照眼秋不¶
見故人思故國休休一闋清歌聴解愁¶
　　　南鄉子(贈何彦/道侍兒)¶
翠袖熨沉香黛拂修蛾淡淡粧銷得多情鍾傅粉何郎¶
<pb:KR4d0164_WYG_017-5b>¶
風動珠簾月半床　素手捧瑶觴誰念蘇州已斷腸夜¶
雨不隨歌扇歇浪浪歸去無心賦海棠¶
　　　南鄉子(陳南仲/生日)¶
遺愛滿南州千騎曾為萬里游琳館歸來無責更無憂¶
坐聴清歌醉玉舟　香霧欝金虬春入梅花助獻酬請¶
祝遐年長笑挹浮丘何止莘君一百籌(有人夢莘彭年/遺公九十六籌)¶
(故及/之)¶
　　　南鄉子(寄和潘教授/元賔喜晴)¶
<pb:KR4d0164_WYG_017-6a>¶
天際彩虹垂風起癡雲快一吹原隰畇畇春水更瀰瀰¶
布榖因從野鳥知　初霽捲簾時巷陌泥融燕子飛午¶
醉醒來紅日欲平西一椀新茶乳面肥¶
　　　南鄉子¶
春霽柳花垂嬌軟輕狂不待吹圎欲成毬還復碎誰為¶
習習和風即舊知　深院日長時亂撲珠簾入坐飛試¶
問荻芽生也未偏宜出網河魨美更肥¶
　　　南鄉子(和張元助通/判詠雪詞)¶
<pb:KR4d0164_WYG_017-6b>¶
出户繡簾垂拂面從他細細吹乘興有誰招訪戴難為¶
煖帳薫爐醉不知　閒看逐風時欲著梅花又却飛雅¶
與佳人回舞袂相宜試比氷肌可煞肥¶
　　　玉樓春(和李/宜仲)¶
少年心性銷磨盡三斗爛腸渾是悶看書聊復強尋行¶
屬句不妨閒趁韻　此生自斷天休問富貴時來還有¶
分一巵芳酒送清歌樓下玉人相去近¶
　　　玉樓春(和董令升正/月五日會客)¶
<pb:KR4d0164_WYG_017-7a>¶
年來六十増三嵗却憶去年趨盛㑹風流人物勝斜川¶
灼灼有同前日事　不知絃管催新水但見飄飄縈舞¶
袂主人情厚酒行頻酩酊莫辭今夕醉¶
　　　鵲橋仙(七/夕)¶
斷虹霽雨餘霞送日簾捲西樓月上銀河風靜夜無波¶
天亦為雲軿相訪　蛛絲有恨鵲橋何處回首又成惆¶
悵長江衮衮向東流寫不盡别雜情狀¶
　　　小重山(占徳秀/生日)¶
<pb:KR4d0164_WYG_017-7b>¶
要識長生軰赤松朱顔和緑髮正丰茸當年今日墮仙¶
宫佳氣鬰香藹菊花風　一飲判千鍾小槽新釀美玉¶
泉醲酒酣詩思浩無窮雲煙爛題破錦牋紅¶
　　　小重山(彦逢弟/生日)¶
花艷嫣然照坐紅池光髙下見木芙蓉相從欵欵莫怱¶
怱新釀熟浮甕碧香濃　倚檻送飛鴻登髙時節近菊¶
披風笑談今喜一杯同揉金蘂和露入杯中¶
　　　蝶戀花(和張文伯/上已雨)¶
<pb:KR4d0164_WYG_017-8a>¶
簷溜潺潺朝復暮燕子銜泥穿幕來還去素錦青袍知¶
有處花光草色迷汀渚　春不負人人自負君看流觴¶
只凭良辰度厭浥小桃如泣訴東風莫漫飄紅雨¶
城上青旗催日暮柳絮沾泥花蘂隨流去記得前時行¶
樂處小橋新緑初平渚　玉子文楸誰勝負不道光隂¶
暗向閒中度天若有情容我訴春來底事多隂雨¶
　　　蝶戀花(和王冲/之木犀)¶
庭院雨餘秋意晚一陣風來到處清香遍把酒對花情¶
<pb:KR4d0164_WYG_017-8b>¶
不淺花前敢避金杯滿　薝蔔酴醿雖慣見常恨攙先¶
不是君徒伴莫把龍涎輕鬭逺流芳肯逐爐煙斷¶
　　　蝶戀花(和張文伯/魏園行春)¶
春入花梢紅欲半水外緑楊掩映笙歌院霽日遲遲風¶
扇暖天光上下青浮岸　歸去畫樓煙瞑晚自拾梅英¶
㸃綴宫粧面美目碧長眉翠淺銷魂正值廻頭看¶
　　　蝶戀花(和張文/伯海棠)¶
碧霧暗銷香篆半花影穿簾厭浥蒼苔院鸂鶒一雙塘¶
<pb:KR4d0164_WYG_017-9a>¶
水暖浮沉時近垂楊岸　雨過不知春事晩但怪朱唇¶
得酒紅潮面野䔩山殽三四盞移尊更向花前看¶
　　　蝶戀花(追和東坡時/留滯富池)¶
寒雨霏霏江上路不見書郵病目空凝注沙觜盡頭飛¶
白鷺篙師指似人來處　自笑自憐還自語鈍滯如君¶
只合歸田去竹屋數間環甽畆箇中自有無窮趣¶
　　　臨江仙(和陳/德公)¶
紅樓縹緲光風裏熈熈和氣歡聲遏雲餘韻最關情春¶
<pb:KR4d0164_WYG_017-9b>¶
山閒淡淡秋水正盈盈　老去自憐心尚在相逢殊慰¶
勞生紋楸聊復戯同抨試煩歌一曲湏借酒三行¶
　　　臨江仙(和劉/南伯)¶
怪得舉頭聞鵲喜果然都騎相過柳隂乘月倒金荷踈¶
星明炯炯銀漢靜無波　總角追隨今老矣相逢無惜¶
婆娑夜闌餘興到狂歌長鯨方正渴應不厭傾河¶
　　　臨江仙(追和東坡送/李公恕入浙)¶
鼓棹正逢江雪霽是行應快吳吟透雲寒日半晴隂煙¶
<pb:KR4d0164_WYG_017-10a>¶
風凝翠重霜樹濺紅深　案上文書閒展讀聖賢蹤跡¶
重尋不堪華髮故駸駸雙旌還有日萬事付無心¶
　　　一剪梅(和董令升贈/魏定甫侍妾)¶
風揭珠簾夜氣清香撲樽罍初見雲英藍橋何處舊知¶
名今夕相逢此恨銷停　勸客嫣然一笑傾細意端詳¶
無限娉婷曲終猶帶遶梁聲不辭沉醉為覆金觥¶
　　　漁家傲(和余子美/對雪詞)¶
風揭珠簾寒乍透青娥不住添香獸火暖畫簷鳴綫溜¶
<pb:KR4d0164_WYG_017-10b>¶
人醉後錦堂絲竹烘殘晝　勢合湖山増地厚孤髙但¶
覺脩篁瘦回策如縈全在手驕馬驟吾家金埒新編就¶
　　　漁家傲(和董舍人/令升三首)¶
繫國安危還故老鶴書赴壠行當到多謝不遺敦雅好¶
應信道年髙德邵如公少　尊酒論文聊一笑肯將苦¶
語誇危了落筆君房天下妙環窈窕清歌一闋漁家傲¶
海岱惟青遺一老禁垣清切親曽到獨直固勞非此好¶
誰信道才如權相從來少　把酒自歌還自笑醉中萬¶
<pb:KR4d0164_WYG_017-11a>¶
事都齊了絶唱清歌仍敏妙聲窈窕行雲初遏漁家傲¶
(禁垣清切並獨/直權徳輿事)¶
爵齒俱尊惟此老詩詞筆力誰能到竒字古文仍篤好¶
湏信道如公寜復憂才少　剰費黄金因買笑窮通得¶
䘮都忘了坐對瑶觴看舞妙携窈窕南窻聊繼淵明傲¶
　　　漁家傲(和孔純/老三首)¶
巖電晶熒君未老看看門外風車到一㸃眉間黄色好¶
人盡道從今次第登三少　左右青娥來巧笑朱唇塗¶
<pb:KR4d0164_WYG_017-11b>¶
額新粧了斜挿梅花仍鬭妙歌窈窕醉來容我相嘲傲¶
嵗月漂流人易老東郊又報春來到梅靨栁眉還鬭好¶
君信道衰顔得酒重年少　對景邀賔同讌笑莫教虛¶
過芳菲了咳唾珠璣誇筆妙人窈窕新聲傾作漁家傲¶
燈火熈熈來穉老喜逢燈夕都齊到花市綺樓隨處好¶
人競道今年天氣常年少　五馬行游還坐笑公堂繡¶
捲東風了簫鼔喧闐歌舞妙人窈窕也應引動南窻傲¶
　　　感皇恩(彦逢弟/生日)¶
<pb:KR4d0164_WYG_017-12a>¶
宿霧霽晨霜江山明秀照眼黄花亂晴晝當年今日正¶
是懸弧時候一杯聊獻祝同親舊　莫問窮通休論貧¶
富且趁良辰醉醇酎揚珠𢷬玉况值西成多收飽餐歌¶
至治天垂祐¶
　　　青玉案(有懷軒車/山舊隱)¶
半年不踏軒車路彷彿過長橋去貼水行雲風送度兩¶
行髙柳一坡脩竹是我嘗游處　黄鸝休歎青春暮出¶
谷遷喬舊家句天意從人還許許凝寒和氣沈隂霽色¶
<pb:KR4d0164_WYG_017-12b>¶
大旱霶&KR0034;雨¶
　　　青玉案(對雪追和/謝㓜樂)¶
金尊照坐紅裙繞恠一晌歌聲悄亂撲珠簾風絮曉香¶
薰笑語酒烘顔色莫逐年華老　詩濤入筆懸河倒快¶
萬里雲天為君掃檢㸃春容何處早栁條青眼梅梢粉¶
面得恁於人好¶
　　　青玉案(送無為守張/文伯還朝)¶
逢人借問錢塘路我亦欲西湖去目送蘭橈知幾度鼇¶
<pb:KR4d0164_WYG_017-13a>¶
峰浮玉鯨波飛雪正是潮來處　海棠花下春將暮緩¶
唱新詞味佳句見説東皇曽夢許栢臺冠豸金鑾視草¶
更作商巖雨¶
