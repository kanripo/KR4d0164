# -*- mode: mandoku-view; -*-
#+TITLE: 相山集
#+DATE: 2015-08-24 23:57:04.940071
#+PROPERTY: ID KR4d0164
#+PROPERTY: BASEEDITION WYG    
#+PROPERTY: JUAN 卷十六
<pb:KR4d0164_WYG_016-1a>¶
欽定四庫全書¶
　相山集巻十六　　　　　宋　王之道　撰¶
　　詩餘¶
　　　宴桃源(烏江道/中二首)¶
黄落聲遲風歇龕火夜寒明滅殘月却多情來照先生¶
歸轍清絶清絶透隙風霜如雪¶
遥指湯泉西路隱約碧雲天暮宿鳥擇深枝兩兩相呼¶
如語凝佇凝佇今夜夢魂何處¶
<pb:KR4d0164_WYG_016-1b>¶
　　　宴桃源(和張文/伯雪詞)¶
飛雪乍稀還驟髙閣下臨羣岫獨立遂移時歸去黄昏¶
前後知否知否落筆騷人賦就¶
風急柳花飛驟白盡千林萬岫樵擔晩來歸正在栖鴉¶
啼後知否知否語到謝娘詩就¶
　　　宴桃源(和張文/伯海棠)¶
水外浸山桃李那得箇中風味一種最憐渠酒着佳人¶
半醉還似還似驚起午窻春睡¶
<pb:KR4d0164_WYG_016-2a>¶
　　　如夢令(和張文/伯芍藥)¶
綽約一枝紅怨踈雨淡煙池館梅子欲黄時日倚朱闌¶
幾遍爭看爭看人在沉香亭畔¶
　　　如夢令(江上/對雨)¶
一晌凝情無語手撚梅花何處倚竹不勝愁暗想江頭¶
歸路東去東去短艇淡煙踈雨¶
　　　如夢令(和張文/伯木犀)¶
葉底芳蕤如綴坐對廣庭忘味嬌騃最憐伊亂糝舞餘¶
<pb:KR4d0164_WYG_016-2b>¶
風袂貪喜貪喜不覺寳釵斜墜¶
　　　長相思(美/人)¶
桃花春杏花春桃杏妖嬈如箇人歌聲清遏雲　酒醺¶
醺燭熒熒眼尾㣲紅無限情相逢堪斷魂¶
　　　長相思(恨/别)¶
雨濛濛日曨曨洗出逺山三四重分明眉黛濃　野橋¶
西官路東小驛夜凉風入松夢魂誰與同¶
花一枝酒一巵舉酒對花君莫辭人生多别離　行相¶
<pb:KR4d0164_WYG_016-3a>¶
隨坐相隨更有何人得似伊春融蝴蝶飛¶
天四垂山四圍山色天容入坐帷清風吹我衣　湖水¶
東江水西東去西來無盡期不如君共伊¶
吳江楓吳江風索索秋聲飛亂紅曉來歸意濃　淮山¶
西淮山東明月今宵何處同相尋魂夢中¶
風淒淒雨霏霏風雨夜寒人别離夢回還自疑　蛩聲¶
悲漏聲遲一㸃青燈明更㣲照人雙淚垂¶
　　　㸃絳唇(和朱/希真)¶
<pb:KR4d0164_WYG_016-3b>¶
短棹西來追隨不及桃花宴薰風庭院明月裁紈扇¶
睡起嬌慵相見雲鬟亂雙魚逺欲憑春喚一見韋娘面¶
　　　㸃絳唇(和張/文伯)¶
竹外梅花檀心玉頰春初透一池風皺妙語天生就¶
有箇人人嫋娜靈和柳君知否目成心授何日同携手¶
　　　㸃絳唇(和張文伯/除夜雪詞)¶
透幕穿簾廻風舞態真輕妙不煩相惱江上春來了¶
一闋清歌唱徹瓊樓曉春工巧柳顰梅笑㸃綴芳菲早¶
<pb:KR4d0164_WYG_016-4a>¶
　　　㸃絳唇(冬日/江上)¶
古屋垂楊淡煙踈雨江南岸幾家村疃酒斾還相喚¶
短棹扁舟風横河頻轉柔腸斷亂鴉晩噪天共蒹葭逺¶
　　　㸃絳唇(社日/雨)¶
春意催花片雲又作朝來雨淡勻深注紅紫知無數¶
社日人家凖擬行春去癡兒女倚門凝竚借問東郊路¶
　　　浣溪沙(和張文/伯長至)¶
寒透珠簾怯曉霜灰飛緹室騐回陽坐看紅日上脩廊¶
<pb:KR4d0164_WYG_016-4b>¶
　泉瀉龍頭深泛酒煙凝象口暖吹香及時歌舞意何¶
長¶
　　　浣溪沙(春/日)¶
水外山光淡欲無堤邊草色翠如鋪緑楊風軟鳥相呼¶
　牛蒡葉齊羅翠扇鹿梨花小隘真珠一聲何處呌提¶
壺¶
　　　浣溪沙(贈/妓)¶
玉骨氷肌軟更香一枝丹棘映青裳相逢歸去未湏忙¶
<pb:KR4d0164_WYG_016-5a>¶
　曲裏春山情不淺樽前秋水意何長醺醺顔色粉生¶
光¶
　　　浣溪沙(和張文/伯海棠)¶
過雨花容雜笑啼淡粧深注半開時嬌嬈情態自天姿¶
　新浴太真増艷麗㣲風飛燕鬭清竒緑窻朱户雅相¶
宜¶
　　　浣溪沙(和張文/伯木犀)¶
曉日暉暉玉露光枝頭一様鬭宫粧可憐嬌額半塗黄¶
<pb:KR4d0164_WYG_016-5b>¶
　衣與酴醿新借色肌同薝蔔更薫香風流荀令雅相¶
當¶
　　　浣溪沙(賦春雪詞追/和東坡韻)¶
陽氣初升土脉蘇東郊人散欲廽車一時春雪十年無¶
　魚枕蕉深浮酒蟻鹿胎冠小粲歌珠題詩不覺燭燃¶
鬚¶
體粟湏頻酒力蘇流涎正值麴盈車坐來獸炭撥還無¶
　一闋可能酬一絶雙銀端不换雙珠松毛粉白老翁¶
<pb:KR4d0164_WYG_016-6a>¶
鬚¶
春到衡門病滯蘇力強猶可駕柴車少年狂妄一時無¶
　清坐不堪膚起粟髙談還喜唾成珠紅裾癡笑雪如¶
鬚¶
凍卧袁安已復蘇閉門那患出無車似渠人物到今無¶
　可笑崑山誇片玉須憐滄海歎遺珠時來應許捋君¶
鬚¶
　　　浣溪沙(阻風銅陵追和東/坡游泗洲南山韻)¶
<pb:KR4d0164_WYG_016-6b>¶
殘雪籠晴作沍寒北風吹浪過前灘逺山雲氣尚漫漫¶
　睡起陽烏窺破牖坐憐香霧藹雕盤一樽聊佐旅中¶
歡¶
　　　採桑子(孫中益集於西齋題侍兒/作第一流因以詞謝之)¶
竒花不比尋常艷獨歩南州徃亊悠悠遼鶴重來憶舊¶
逰　仙翁不改青青眼一醉遲留妙墨銀鈎題作人間¶
第一流¶
　　　菩薩蠻(和趙見獨/佳人睡起)¶
<pb:KR4d0164_WYG_016-7a>¶
香鬟倭墮蘭膏膩睡起搔頭紅玉墜秋水不勝情盈盈¶
横沁人　朱欄頻徙倚笑與花爭媚眉黛索重添春酲¶
意未忺¶
　　　菩薩蠻(採蓮/女)¶
藕絲衫剪猩紅窄衫輕不礙瓊膚白縵鬢小横波花樓¶
東是家　上湖閒盪槳粉艷芙蓉榜湖水亦多情照粧¶
天底清¶
　　　减字木蘭花(和孔純老送鄭/㴱道移守嚴州)¶
<pb:KR4d0164_WYG_016-7b>¶
金尊頻倒照座梅花清更好春到長楊寵拜三公入鄭¶
莊　月城兩載千里生靈䝉惠愛舞徹歌詞並立新粧¶
緑帶垂¶
　　　减字木蘭花(贈孫興宗/侍兒囬首)¶
脩眉山逺嬌抹烏雲秋水畔酒裏花前坐擁斯人怎得¶
寒　醁&KR1641;浮滿湏索空缸仍覆琖正恐相妨歸去如聞¶
笑語香¶
江梅清逺瀟洒一枝罇爼畔雪後風前照水窺簷巧耐¶
<pb:KR4d0164_WYG_016-8a>¶
寒　多情美滿共飲自應渠釂琖醉賞何妨傾國天教¶
抵死香¶
笑中聲逺走向曲房花樹畔擁在樽前頓覺春温却夜¶
寒　願酬心滿只得教伊頻勸盞緩唱何妨貼體衫兒¶
撲鼻香¶
仙姿凝逺半出新粧瓊户畔緩歩來前正值東風料峭¶
寒　釵頭花滿舞罷梅英飛入盞一釂何妨花與佳人¶
巧鬭香¶
<pb:KR4d0164_WYG_016-8b>¶
　　　减字木蘭花(和張文伯對/雪詞四首)¶
詩成呵手欲寫已輸君賦就寒粟生膚一盞澆腸可得¶
無　廻風弄巧比似婆娑尤敏妙似箇人人嗅認梅花¶
孰是真¶
尊前放手銅鉢聲窮詩已就姑射肌膚舞罷纒頭怎得¶
無　青腰更巧担粉團酥來鬭妙不敢方人容色依稀¶
似太真¶
玉奴招手來看前山瓊琢就透骨侵膚似恁清寒更有¶
<pb:KR4d0164_WYG_016-9a>¶
無　春工縱巧只許梅花稱獨妙花底逢人逐馬銀杯¶
誤認真¶
鼈頭龜手孤坐書生能意就煖體温膚繡被春寒想見¶
無　雪詞工巧髙壓君房天下妙白髮欺人甚矣吾衰¶
懶是真¶
　　　减字木蘭花(和孔純/老別)¶
離筵暫住君在龍舒曽是主今作行人卧轍何妨借冦¶
恂　清歌妙舞斷送吟鞭乗醉去一釂休辭捧爵佳人¶
<pb:KR4d0164_WYG_016-9b>¶
玉筯垂¶
　　　减字木蘭花(立/春)¶
綵幡金勝一笑酬春聊適性騃女癡兒半挽梅花半柳¶
枝　追歡何計幸對緑尊環皂髻欲舞還羞美盼嬌廻¶
碧水秋¶
　　　减字木蘭花(和董令升正/月五日㑹客)¶
蛾眉螓首舞雪嬌廻開凍候盡道今年千里風光萃綺¶
筵　坐來新月照我蒼顔并白髮酒到休辭自有黄芽¶
<pb:KR4d0164_WYG_016-10a>¶
介夀祺¶
　　　卜算子(和興國守周少/隠餞别萬山堂)¶
拄頰看西湖屢對綸巾岸江上相從醉萬山六見年華¶
换　君唱我當酬我醉君休管明日醒時小艇東莫負¶
傳書雁¶
堂下水浮天人指山為岸水落寒沙只見山暗被天偷¶
换　堂上老詩翁客至勞相管風喘溪頭客自東日送¶
雲中雁¶
<pb:KR4d0164_WYG_016-10b>¶
今日富川濵後夜溢江岸千里西湖指顧間未怕新年¶
换　再見復何時此意憑吟管應有新詩當尺書日望¶
南來雁¶
　　　醜奴兒(對雪和彦/逢弟詞)¶
青腰似詫天公富奔走風雲銀界無垠委巷窮山草木¶
春　玉樓不怕歌茵濕語笑紛紛湏放他門醉裏氷姿¶
光照人¶
　　　謁金門(進和馮/延巳)¶
<pb:KR4d0164_WYG_016-11a>¶
春睡起金鴨煖銷沉水笑比梅花鸞鑑裏嗅香還嚼蘂¶
　瓊户倚來重倚又見夕陽墜門外馬嘶郎且至失驚¶
心暗喜¶
　　　秦樓月(和張文/伯雪詞)¶
雲不捲澆愁莫放金杯淺金杯淺新詞麗句要人裁剪¶
　酒酣思致天同逺臨風捉筆綸巾岸綸巾岸詩成歸¶
去寒光照晩¶
　　　阮郎歸(和廣濟王/宰二首)¶
<pb:KR4d0164_WYG_016-11b>¶
玉繩低轉斗闌干欠温春酒寒夜長風勁怯衣單有人¶
哦二山　蟾欲滿雁初還桃花㣲破顔枕痕猶帶斷虹¶
殘無言心自閒¶
長楊風煖弄腰枝日長蝴蝶飛雨餘新緑細通池玉鈎¶
懸芰衣　鴻雁逺子規啼此情誰得知一尊聊與故人¶
持醉來悲别離¶
　　　桃源憶故人(追和東坡韻呈/曺倅子修三首)¶
逢人借問春歸處遥指蕪城煙樹収盡柳梢殘雨月闖¶
<pb:KR4d0164_WYG_016-12a>¶
西南户　游絲不解留伊住漫惹閒愁無數燕子為誰¶
來去似説江頭路¶
不知春色歸何處但見茂林芳樹庭巷落花如雨鬭亂¶
穿窻户　晩行溪上東風住荷㸃青錢無數蛺蝶飛來¶
還去錯認花間路¶
南園最是花多處門掩緑楊千樹别後幾畨風雨碧蘚¶
侵苔户　儂家舊在郊西住門外逺山無數誰道不如¶
歸去咫尺長安路¶
<pb:KR4d0164_WYG_016-12b>¶
　　　朝中措(和張文伯清/明日開霽)¶
朝陽淡淡宿雲輕風入管絃聲十里碧蕪幽步一枝丹¶
杏柔情　佳人何處酒紅沁眼秋水盈盈詩曲羡君三¶
絶湖山増我雙明¶
　　　朝中措(孔倅郡齋/新栽竹)¶
愛君節直更心虛移植並庭除好在紅蕖相映捲簾如¶
見吳姝　清風明月君無我棄我不君踈况有騷人墨¶
客時來同醉兵厨¶
<pb:KR4d0164_WYG_016-13a>¶
　　　朝中措(和張文/伯海棠)¶
暖風遲日透香肌春到柳邉枝曽見酒紅潮頰玉人初¶
出羅幃　東坡何處朱唇翠袖空想芳姿爭似濡湏太¶
守看花仍賦佳詞¶
　　　朝中措(和張文/伯逺亭)¶
晴煙漠漠日暉暉天際逺山低檻外碧蕪千里坐來目¶
送鷗飛　詩牋談麈珠盤落落玉屑霏霏更把登臨餘¶
興飜成白雪歌詞¶
<pb:KR4d0164_WYG_016-13b>¶
　　　朝中措(魏倅定/甫生日)¶
州閭庠序少追隨俛仰鬢成絲仕宦孰踰君逹恩袍遍¶
及庭芝　溪頭春日歡聲和氣如見生時好對髙堂夀¶
母獻酬同醉金巵¶
　　　朝中措(王守正/仲生日)¶
滿庭巖桂藹香風人在畫堂中欲騐魯侯難老歡聲千¶
里攸同　臺分金石源鍾淮水流慶無窮好繼漢朝循¶
吏從玆入拜三公¶
<pb:KR4d0164_WYG_016-14a>¶
　　　朝中措(和張文伯/寒食日雨)¶
從來寒食半隂晴花底聽歌聲昨夜滿城風雨惜花還¶
繫心情　海棠枝上朱唇翠袖欲鬭輕盈湏藉嫣然一¶
笑醉吟同過清明¶
　　　朝中措(和張文/伯元夕)¶
江城春霽雪初融樓觀瑞煙中向晩金蓮無數一時開¶
遍東風　多情太守行携紅袖坐引金鍾時出陽春絶¶
唱才名不减詩翁¶
<pb:KR4d0164_WYG_016-14b>¶
　　　朝中措(董令升待/制生日)¶
天庭丹熟在何時鉛汞適投機四海方思霖雨未容駕¶
鶴先飛　當年今日謫仙初降庭露馡馡願對良辰好¶
景稱觴為醉芳菲¶
　　　西江月(和張文伯/臘日席上)¶
北陸藏氷欲竟東風解凍非遙一時芳意巧相撩入眼¶
緑嬌紅小　柳色輕揺弱線梅英紛綴枯梢觥籌醉裏¶
賴君饒歸去斜陽尚早¶
<pb:KR4d0164_WYG_016-15a>¶
　　　西江月(別/思)¶
一霎輕雲過雨半篙新渌横舟梅花池館暗香浮酒入¶
朱唇紅透　有恨尤憐别恨多愁不慣春愁舞餘何惜¶
更遲留腸斷斷腸更後¶
一别清風北牖幾畨明月西樓斷腸千里致書郵借問¶
近來安否　歸路淮山雨過歸舟江水澄秋佳人應已¶
數程頭凖擬到家時候¶
　　　西江月(賞/梅)¶
<pb:KR4d0164_WYG_016-15b>¶
雪後千林尚凍城邊一徑㣲通柳梢揺曵轉東風來看¶
梅花應夢　酒面初潮蟻緑歌唇半啟櫻紅氷肌綽約¶
月朦朧髣髴暗香浮動¶
　　　西江月(張文伯謝曾/子修送酒)¶
黄菊正懷彭澤白衣俄致江州登髙餘醉快扶頭此貺¶
義兼情厚　痛飲還湏酒對清吟况值詩流輕投無惜¶
萬金酬木李舊先瓊玖¶
　　　西江月(試/茶)¶
<pb:KR4d0164_WYG_016-16a>¶
磨急鋸霏瓊屑湯鳴車轉羊腸一杯聊解水仙漿七日¶
酲襟頓爽　指㸃紅裙勸坐招呼巖桂分香看花不覺¶
酒浮觴醉倒寜辭䑕量¶
　　　西江月(春/歸)¶
春日荒荒别浦春潮灧灧長堤緑楊風喘客帆遲腸斷¶
江南雙鯉　短夢當年楚雨扁舟後夜秦溪一聲啼鳥¶
怨春歸人在酴醿花底¶
