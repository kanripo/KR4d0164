# -*- mode: mandoku-view; -*-
#+TITLE: 相山集
#+DATE: 2015-08-24 23:57:05.020894
#+PROPERTY: ID KR4d0164
#+PROPERTY: BASEEDITION WYG    
#+PROPERTY: JUAN 卷十八
<pb:KR4d0164_WYG_018-1a>¶
欽定四庫全書¶
　相山集巻十八　　　　　宋　王之道　撰¶
　　詩餘¶
　　　江城子(和彦/時兄)¶
新篁初上籜龍披緑隂稀緑隂稀墻外石榴花放兩三¶
枝裙摺絳紗還半皺追徃事惜佳期　流鶯嬌姹燕雙¶
飛雨晴時雨晴時盧橘攅金梅子更紅肥濁酒一杯從¶
徑醉家縱逺夢中歸¶
<pb:KR4d0164_WYG_018-1b>¶
　　　江城子(追和東/坡雪詞)¶
寒光凌亂六花纎巧穿簾不鳴簷十里黄壚遙望辨青¶
帘玉樹參差何處覔吟雪曲撚霜髯　坐來令我看無¶
厭擬名鹽試嘗甜飛入深潭應照老蛟潜三白預占來¶
嵗稔良可喜更何嫌¶
　　　千秋嵗(追和秦/少游)¶
山前湖外初日浮雲退荷氣馥槐隂碎葵花紅障錦萱¶
草青垂帶誰得似黄鸝求友新成對　憶昔東門㑹千¶
<pb:KR4d0164_WYG_018-2a>¶
古同傾蓋人已逺歌如在銀鉤雖可漫琬琰終難改愁¶
浩蕩臨風令我思淮海¶
　　　千秋嵗(張文伯/生日)¶
曉霜初肅秋色團芳菊榴轉紫橘猶緑昨朝吹㡌㑹未¶
快登臨目湏信道兵厨凖擬三千斛　采采香盈掬汎¶
汎紛浮玉紅袖捧清歌逐何妨傾坐客共獻長生祝歸¶
去好北門夜引金蓮燭¶
　　　千秋嵗(鄭帥清/卿生日)¶
<pb:KR4d0164_WYG_018-2b>¶
熈熈臺上秋色増清壯和氣溢祥煙颺淮山供雜爼湖¶
水浮新釀人共仰貔貅坐擁詩書將　簫鼔聲嘹亮珠¶
卒環相向廻妙舞遲妍唱競斟長命斚同試滄溟量鋒¶
車徃東歸遂繼華原相¶
　　　千秋嵗(伯母劉/氏生日)¶
薫風散霧簾幕清無暑萱草徑荷花塢幽香浮几席秀¶
色侵庭廡㣲雨過緑楊枝上珠成縷　雙燕飛還語似¶
慶良辰遇釃美酒烹肥羜何妨歡且醉共作斑衣舞人¶
<pb:KR4d0164_WYG_018-3a>¶
競報蟠桃已實君知否¶
　　　千秋嵗(彦時教授/兄生日)¶
金風玉宇庭院新經雨香有露清無暑溪光揺几席嵐¶
翠横樽爼烘笑語佳時聊復鄉人聚　　門外荷花浦秋¶
到花無數紅鱠鯉青浮醑何妨文字飲更得江山助從¶
此去蒲輪入佐中興主¶
　　　水調歌頭(追和/東坡)¶
湖上有佳色黄菊傲霜秋一尊相屬談詠彼此得無愁¶
<pb:KR4d0164_WYG_018-3b>¶
何處鱸魚初薦錯爼金虀㸃膾令我憶東州雙鷺帶斜¶
日飛下白蘋洲　晩風勁吹殘酒襲破裘故人俱在江¶
左底事獨淹留歸去草堂侵夜一㸃青熒火得句可忘¶
憂欲識無窮意終日倚城樓¶
　　　水調歌頭(用王冲之韻/贈僧定淵)¶
敗屋擁破衲驚颷漫颼飀不離當處人見擁篲上籃游¶
彈指九州四海浪説其來雲聚其去等風休莫作袈裟¶
看吾道貫聃丘　齊生死同寵辱冺春秋髙名厚利𦕈若¶
<pb:KR4d0164_WYG_018-4a>¶
天地一蜉蝣閒舉前人公案試問把鋤空手何似步騎¶
牛㑹得箇中語凈土在閻浮¶
　　　水調歌頭(對月/詞)¶
斜陽明薄暮急雨霽凉秋弱雲狼藉晩來風起席捲更¶
無留天外老蟾髙掛皎皎寒光照水金璧共沉浮賔主¶
一時傑傾動庾公樓　度銀漢漙玉露勢欲流不妨吟¶
賞坐擁紅袖舞還謳暗祝今宵素魄助我清才逸氣穩¶
歩上瀛洲欲識瀛洲路雄據六鼇頭¶
<pb:KR4d0164_WYG_018-4b>¶
　　　水調歌頭(秦夀之/生日)¶
暑雨濕脩竹凉吹入髙簷鷺洲鍾阜如畫霽色為儂纎¶
檻外藕花無數裝㸃休祥嘉應不覺有秋炎謫仙墮人¶
世香霧鬰重簾　富才藝強記覧三萬籖湏信公侯有¶
種道義自相漸此去腰金佩玉回視依蓮泛水嵗月亦¶
何淹稱觴還戲綵無惜醉厭厭¶
　　　水調歌頭(趙帥聖/用生日)¶
顥氣遍寰宇風露逼衣裘中秋昨夜明月千里滿西樓¶
<pb:KR4d0164_WYG_018-5a>¶
人道當年今日海上騎鯨仙客乘興下瀛洲雅志在扶¶
世來佐紫宸逰　廟堂上湏早計要嘉謀牙床錦帳三¶
嵗江北歎淹留好在蟹螯如臂判取兵厨百斛與客醉¶
瑶舟待得蟠桃熟相約訪浮丘¶
　　　水調歌頭(張文伯/生日)¶
瓊樹掛初日珠箔捲清霜夜來溪上㣲雨佳節過重陽¶
共慶當年此際曽見天麟協夢華閥掛蓬桑人作魯侯¶
祝俾爾夀而臧　保疲瘵旌德善致吉祥㑹看報政朝¶
<pb:KR4d0164_WYG_018-5b>¶
夕芝檢趣㣲黄不藉靈丹九轉不用蟠桃三竊源逺自¶
流長願借滄溟富斟酌薦瑶觴¶
　　　滿江紅(和張守仲及送/孔純老守歴陽)¶
竹馬來迎留不住寸心如結歴湖湏塢相望近同吳越¶
闕里風流今未减此行報政看期月已騐康沂富國千¶
古曽無别　多謝潤霑枯轍令我神思清發聞新命歡¶
浹兩邦情愜明日西風帆捲席髙檣到處旌麾列忽相¶
思我當徃誰謂三墪隔¶
<pb:KR4d0164_WYG_018-6a>¶
　　　滿庭芳(代人上髙太/尉時在太學)¶
蔡水西來于門南峙天波擁入華楹芝蘭爭秀難弟遇¶
難兄欲説隨龍雨露慶千載河海初清良辰好榴花照¶
眼緑栁隱啼鶯　君恩隆厚賜氷桃火棗來自蓬瀛正¶
值霧横玉篆泉瀉金鯨四坐香和酒泛對妙舞絃索鏗¶
鍧椿難老年年今日論報祝長生¶
　　　滿庭芳(雙蓮/堂)¶
翠蓋千重青錢萬疊雨餘緑漲銀塘藕花無數髙下鬭¶
<pb:KR4d0164_WYG_018-6b>¶
芬芳渾似華清賜浴温泉滑洗出真香何妨更合歡連¶
理髙壓萬芝祥　風流賢太守當年奏瑞盛事名堂好¶
是琉璃地上一片宫粧况有薫風解愠流霞泛絲竹成¶
行依蓮暇聨珠唱玉應不愧金相¶
　　　滿庭芳(和元發弟/秋日對酒)¶
露溢金莖風翔玉宇嫩凉初霽秋容山殽野蔌聊快一¶
尊同正值大田多稼臨卭隘酒客憧憧追隨處杯盤狼¶
藉野草䕃長松　新詞何所似金聲應鐸玉氣騰虹時¶
<pb:KR4d0164_WYG_018-7a>¶
來終宦逹休怨蒼穹顧我蹉跎老矣颯素髮衰態龍鍾¶
心猶壯㑹看文度獨歩大江東¶
　　　滿庭芳(送秦/夀之)¶
雪霽風温霜銷日暖一時笑語烘春草堂何幸四座德¶
星鄰聊借紅粧侑爵蘭膏膩髙髻盤雲清歌妙貫珠餘¶
韻猶振畫梁塵　熈朝卿相種扁舟東去入侍嚴宸憶¶
當年擢桂連見三秦休説參軍俊逸應難過開府清新¶
從今去八州都督端不困無津¶
<pb:KR4d0164_WYG_018-7b>¶
　　　滿庭芳(伯父仲/球生日)¶
紫角初繁青裳正好充閭清露飄香懸弧何早烏轡上¶
扶桑試問椿齡幾許踰萬計纔滿三章佳辰樂林塘増¶
氣菡蓞擁紅粧　稱觴人共慶盤中白李來自華陽説¶
壺中日月特地舒長定見霜毫换緑天薦祉家慶延昌¶
情千萬辭慳思窘聊獻滿庭芳¶
　　　滿庭芳(和富憲公/權餞别)¶
歌徹驪駒酒斟醽醁㠶檣髙映城樓繡衣携具開宴話¶
<pb:KR4d0164_WYG_018-8a>¶
離愁兩岸橙黄橘緑一行雁幾㸃沙鷗情千萬相看無¶
語送我上孤舟　悠悠冬向晩梅花潜暖隨處香浮奈¶
長亭飲散無計淹留歸路淮山百舍空夢想連嵗清游¶
煩雙鯉頻將尺素來徃寄江流¶
　　　漢宫春(雪/詞)¶
歡動江城快風聲震地雲勢頺山半年不雨玉霙來溉¶
冬乾飄飄弱絮雜簷花飛上賔筵䟱林表數行征雁翺¶
翔欲下清灣　何處梅梢㸃白弄横斜踈影竹外溪邊¶
<pb:KR4d0164_WYG_018-8b>¶
天寒日暮含香脉脉無言朱唇玉頰映碧梧峙鵠停鸞¶
最好是携壺挈榼相期同醉霜天¶
　　　慶清朝(追和鄭毅夫/及第後作)¶
曉日&KR0686;墀春風黄繖天顔咫尺清光恩袍初賜一時玉¶
質金相濟濟滿庭鴛鷺月卿映日尹星郎鳴鞘逺錦韀¶
歸路醉舞醒狂　追隨寳津瓊苑看穿花㡌側拂柳鞭¶
長臨流夾徑參差緑䕃紅芳燕罷西城向晚歌呼笑語¶
溢平康休相惱爭揭踈簾半出新粧¶
<pb:KR4d0164_WYG_018-9a>¶
　　　醉蓬萊(追和東坡重/九呈彦時兄)¶
對黄蘆卧雨蒼雁横秋江天重九千載淵明信風流稱¶
首吟繞東籬白衣何處誰復當年守藍水清遊龍山勝¶
集怳然依舊　茰實嫩紅菊團餘馥付與佳人比妍爭¶
嗅一曲婆娑看舞腰縈柳舉世紛紛名利逐罕遇笑來¶
開口慰我寂寥酬君酩酊不容無酒¶
　　　宴春臺(追和張子野韻/贈陳徳甫侍妾)¶
翠竹扶踈丹葵隱映緑窻朱户縈廻簾捲蝦鬚清風時¶
<pb:KR4d0164_WYG_018-9b>¶
自南來題輿好客筵開儼新粧深出雲街歌珠纍貫一¶
時傾坐全勝腰雷　金猊裊碧玉兕浮紅令傳三杏情¶
寄雙梅樓頭漏促籠紗暗落花煤錦里遺音憶當年曽¶
賦春臺醉蓬萊歸歟無寐想餘韻徘徊¶
　　　宴山亭(和張文/伯海棠)¶
㣲雨斑斑暈濕海棠漸覺胭脂紅褪遲日短垣嬌怯和¶
風揺曵一成春困玉軟酴酥扶不起晚粧慵整愁恨對¶
佳時媚景可堪重省　曽約小桃新燕有蜂媒蝶使為¶
<pb:KR4d0164_WYG_018-10a>¶
傳芳信西蜀杜郎東坡蘇老道也道應難盡一朶風流¶
雅稱上鳳翹雲鬢相映眉拂黛梅腮弄粉¶
　　　勝勝慢(和劉春卿/有懷金溪)¶
凌雲氣節貫日精忠艱難未許心灰芳酒一尊對君聊¶
為君開要識治安非晚樂得新賢賦臺萊愁似雪喜青¶
天萬里曉霽春回　湏信赤繩繫足朱衣㸃頭終在休¶
歎淹徊梅實槐花看看便是相催座上觥籌交錯玉山¶
峙莫遣停盃濡湏好儻他時富貴猶冀重來¶
<pb:KR4d0164_WYG_018-10b>¶
　　　勝勝慢(和張文/伯木犀)¶
菊團封緑蓮萼凋紅蕭然獨見芳姿短墻髙榭踈筠怪¶
石偏宜香遍秋風到處㣲雨過清露零時花隂下稱牋¶
毫唱和杖屨追隨　曷似江頭竹外凌霜犯雪嵗晩爭¶
竒夕賞朝吟勸秋莫放離披細看石楠玉茗葉縱似風¶
韻輸伊最好處擁新粧臨鑑碧溪¶
　　　勝勝慢(送彦逢弟赴官西興時/冬至日用劉春卿韵)¶
魯雲書瑞周日迎長曉占緹室飛灰玉勒朝天千門禁¶
<pb:KR4d0164_WYG_018-11a>¶
鑰齊開簾捲扇分雉尾香風逺人到蓬萊霞觴滿萬年¶
獻祝宫殿昭回　况有金甌名姓任名逺蕭散無自徘¶
徊門外鋒車又連鳳詔相催酒到莫辭頻舉聴清歌一¶
闋傾盃功成日五湖煙月堪賦歸來¶
　　　石州慢(和董令/升嵗除)¶
磔攘送寒燔烈興嵗又頌堯歴青藹燒㾗緑浮風皺暖¶
回春色天地交泰時當傾否五鬼休相厄何妨笑倚東¶
風一飲杯三百　長憶苻堅入冦功髙晉室無如安石¶
<pb:KR4d0164_WYG_018-11b>¶
義槩雄心輙莫等閒抛擲蓋壤聲名鼎彛勲業朋谿雖¶
好未放終閒逸喈喈黄鳥更看壺中春日¶
　　　石州慢(和趙見獨書事/見獨善鼔琴)¶
天逈樓髙日長院靜琴聲幽咽昵昵恩情切切言語似¶
傷離别子期何處漫髙山流水又逐新歌徹彷彿江上¶
移舟聽琵琶凄切　休説春寒料峭夜來花桞弄風揺¶
雪大錯因誰算不翅六州鐡波下雙魚雲中乘雁嗣音¶
無計空歎初謀拙但願相逢同心再綰重結¶
<pb:KR4d0164_WYG_018-12a>¶
　　　念奴嬌(和張文伯/重陽前雨)¶
黄花照眼對西風庭檻為渠凝佇凖擬登髙酬一醉底¶
事晩來㣲雨蟋蟀聲中芭蕉葉上怎得爭如許龍山何¶
處無言暗想煙樹　湏知天意隨人重陽晴未晩不煩¶
頻訴幸有兵厨三萬斛足助賞心歡趣千里江山兩行¶
珠翠端為騷人付層樓飛觀應容老子追歩¶
　　　念奴嬌(和魯如/晦中秋)¶
碧天無際乍雨清煙靄風開雲月人在南樓劇談勝詠¶
<pb:KR4d0164_WYG_018-12b>¶
擁碧油旌節銀闕騰輝氷輪駕彩顥氣資髙潔大星不¶
見更容螢火明滅　湏煩翠杓瓊杯華牋象管與我酬¶
清絶誰使琶聲到耳輕賦荻花楓葉露脚斜飛河隂低¶
轉香篆環三傑莫辭終夕舞腰重看廻雪¶
　　　憶東坡(追和黄/魯直)¶
雪霽栁舒容日薄梅揺影新嵗换符來天工初見頒桃¶
梗試問我酬君唱何如慱塞歡娛百萬呼盧勝投珠報¶
玉湏放騷人遣春興　詩成談笑寫出無窮景不妨時¶
<pb:KR4d0164_WYG_018-13a>¶
作顛草馳騁張芝聖誰念杜陵野老心同流水必東與¶
世初無競公侯寧有種哉傾否由天命¶
虛堂響應聲皎月形和影春到也湏還長紅多紫歸條¶
梗况有光風麗日能銷積雪繁霜青女休言勝扶揺借¶
便請看天池發鵬興　人言強漢治道誇文景誰能堯¶
舜其君逺繼阿衡聖富貴吾所自有宰相時來則為自¶
不煩趨競欲尋文㑹詩盟得酒且相命¶
　　　木蘭花慢¶
<pb:KR4d0164_WYG_018-13b>¶
對春光淡沲晴煙苒苒日遲遲漸紅入桃蹊青廻栁陌¶
鶯刷金衣差池競求友去惱佳人幽恨上蛾眉應念年¶
時追逐粧餘為帶交枝　芳菲誰共賞嬉遊何處馬如¶
飛不道新來牽腸惹肚暗减腰支湏知乍寒乍暖褪朱¶
唇又過海棠時已約姚黄魏紫留花等待伊歸¶
　　　鳳簫吟(和彦時/兄重九)¶
雨溟濛年年今日農夫共卜新豐登髙隨處好銀瓶突¶
兀南峙對三公真珠漙露菊更芙蓉照水勻紅但華髪¶
<pb:KR4d0164_WYG_018-14a>¶
衰顔不堪頻鑑青鏡相逢　行藏休借問且徘徊目送¶
飛鴻十年湖海千里雲山幾畨殘照凄風蟹螯麤似臂¶
金英碎琥珀香濃請細讀離騷為君一飲千鍾(銀瓶三/公皆山)¶
(名/)¶
　　　歸朝歡(對雪追和/東坡詞)¶
透隙敲窻風槭槭坐見廣庭霜縞白長安道上正騎驢¶
蔡州城裏誰堅壁表表風塵物瑶林瓊樹生豪客對揮¶
毫連珠唱玉競把詩牋擲　草草杯盤還促席痛飲狂¶
<pb:KR4d0164_WYG_018-14b>¶
歌話胷臆前村昨夜放梅花東鄰休更誇容色清歡那¶
易得明朝烏轡陞南極帶隨車黄壚咫尺莫作山河隔¶
　　　望海潮(重九和/彦時兄)¶
寳山烟霽金湖波渺珠簾髙捲清霜楓葉露痕荻花風¶
色人言今日重陽芳菊裊秋香更榴房鬭紫柑實傳黄¶
觀閣凌空杯盤照座獨醒狂良辰樂事難忘　正少年¶
遊冶人在任莊銅鉢探題金釵當酒一時綠鬢紅粧故¶
國黯凄凉漫情隨流水逺興與雲長要是致君堯舜千¶
<pb:KR4d0164_WYG_018-15a>¶
古繼垂裳¶
　　　風流子(和桐城/魏宰)¶
扁舟南浦岸分携處鳴珮憶珊珊見十里長堤數聲啼¶
鴂至今清淚衿袖斕斑誰信道沈腰成瘦减潘鬢就衰¶
殘漫把酒臨風看花對月不言拄笏無緒憑欄　相逢¶
還相感但凝情秋水送恨春山應念馬催行色泥濺征¶
衫况芳菲將過紅英婉娩追隨正樂黄鳥間關爭得此¶
心無着渾似雲閒¶
<pb:KR4d0164_WYG_018-15b>¶
　　　沁園春(和彦/時兄)¶
城郭蕭條風雨霏㣲醖造客愁况鷙羣鵰鶚末諧薦禰¶
棘叢鸞鳯猶歎栖仇世路如碁人情似紙厚薄髙低何¶
日休逢殷浩㑹披雲對月同賦南樓　堪嗟日月如流¶
甚首夏朅來今半秋縱荻花楓葉強撩歸思有蓴羮菰¶
飯歸更何憂三板松舟一篙溪水百里淮山無滯留何¶
湏問蘧蘧栩栩孰是莊周¶
　　　賀新郎(送鄭/宗丞)¶
<pb:KR4d0164_WYG_018-16a>¶
又是春殘去倚東風寒雲淡日墮紅飄絮燕社鴻秋人¶
不問儘管吳笙越鼔但短髪星星無數萬事惟消彭澤¶
醉也何妨袖巻長沙舞身與世只如許　䦨干拍手閒¶
情緒便明朝蒼煙白鷺北山南浦笑指午橋橋畔路簾¶
幕深深院宇尚趁得栁烟花霧我亦故山猿鶴怨問何¶
時歸棹雙溪渚歌一曲恨千縷¶
