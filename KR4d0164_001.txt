# -*- mode: mandoku-view; -*-
#+TITLE: 相山集
#+DATE: 2015-08-24 23:57:04.608849
#+PROPERTY: ID KR4d0164
#+PROPERTY: BASEEDITION WYG    
#+PROPERTY: JUAN 卷一
<pb:KR4d0164_WYG_001-1a>¶
欽定四庫全書¶
　相山集卷一　　　　　　宋　王之道　撰¶
　　五言古詩¶
　　　和呂叔恭題和州香林湯(是時趨郡苦滛雨獨/坐精舍中賈邵周出)¶
　　　(示和倅呂叔恭詩頓忘/逆旅之態輙繼其韻)¶
新詩等絺繡文采照座右尤憐繼絶唱峥嶸競髙秀詞¶
源眉山長句法杜陵舊相從今老矣豈獨歌邂逅香林¶
在何許湓沸發巖竇其流漸清温脉助草木茂嵗旱添¶
<pb:KR4d0164_WYG_001-1b>¶
苗槁一溉十倍收追㳺記疇昔我僕苦痛疚别來隔兵¶
火荆榛挂猿&KR0924;温温自然湯蠲痾古非謬我聞泉所發¶
江海遠相透其温本硫黄氣味自同臭大哉無礙浴天¶
地不輕授嚴霜與烈日冬夏特異候人生困凌薄往往¶
少中夀飄飄澡雪力狴犴忽䝉宥春寒不喜出塊坐撥¶
殘槱晦隂又連朔夜雨屢通晝誰能慰窮愁邵州有賢¶
守開箧出大軸令我和其後此意重虚辱勉彊忘固陋¶
呂侯卿相家博學靡不究㑹當似前人嘉猷日告后君¶
<pb:KR4d0164_WYG_001-2a>¶
㸔華清宮誨滛似招冦當年從千官車馬所犇輳漁陽¶
一炬火曾不半錢售争如寄僧房泠泠灔苔甃常遂塵¶
土濯永免脂粉潄¶
　　　和富公權送行詩韻¶
　　公權提刑年兄與之道有四十年雁塔題名之舊¶
　　備員湖北始得見君子聨王事相從二年所以眷¶
　　予之意何翅骨肉今之道罷官以歸於分擕燕餞¶
　　之餘特出長篇寵光行色令人戀戀不能自巳輙¶
<pb:KR4d0164_WYG_001-2b>¶
　　勉彊次韻¶
叨塵四十年静計所得禄十分才二三清餓似飢鵠中¶
昨守義陽一時苦窮促忽聞栢䑓長表薦徹聰目不惟¶
免罪戾英㳺許追逐接武憲漕間寒庖見粱肉從兄逮¶
兩載種種荷推轂容我數百&KR0034;大矣空洞腹為憐昔同¶
升相㸔日不足芳時木芙蓉唱酬動成軸燒香每開奩¶
惠茗屢傾簏青青閲冬夏髙視松栢獨顧我如碔砆詎¶
敢比良玉而兄不我鄙歩驟俾繼躅是行集霰候霜威¶
<pb:KR4d0164_WYG_001-3a>¶
日增肅解維在朝夕離緒可堪觸戀戀重摻袪移庖過¶
吾屋紫嚢出巨編還我海陵録全家被燕衎日盡繼以¶
燭何人鱠紅鮮想見鯿項縮腹腴愧偏勸佐此一杯緑¶
實筐出越羅幣帛更加束酒闌兒女曹起舞應歌曲殷¶
勤藥石誨美疢肯滋毒新詩追古作髙義激頽俗臨岐¶
沐寵貺固陋敢虚辱但慚水底蛙勉趂絲與竹正爾無¶
足道聊用資報復謙謙古君子厚徳卑自牧請歌伐木¶
篇敬謝釃藇速¶
<pb:KR4d0164_WYG_001-3b>¶
　　　有薦胡仁叔為歴陽令者仁叔以詩送知已暇¶
　　　日楊徳潤録以示予因次其韻¶
四海皆兄弟三界是道塲果且無彼我安用分封疆胡¶
公厯陽來氣熖何可當威嚴走邸吏不露太守章錦衣¶
榮㑹稽暮雨成髙唐觀望改儕&KR0034;鷄羣鶴昻昻斯民苦¶
兵火有意哀勞傷豈無九轉丹為助千金方古來記循¶
吏不稱茍道將殺弟自取酷防人人所防子潛去少室¶
淵明戀柴桑出處雖異事一夢歸黄粱昔日骨已朽傷¶
<pb:KR4d0164_WYG_001-4a>¶
哉今也亡𨚍國歌栢舟曹風賦鵜梁秋來河伯喜未覩¶
若與洋大小自有見一笑還兩忘我生分每越泉石成¶
膏肓棄遺等麟角空虚漫龜腸常欲埋車輪除姦繼張¶
綱召此人氣和致彼天時康語之有暇矣未窺夫子墻¶
理所不可及馬腹徒鞭長詎知王者師異日韓張良願¶
言三顧廬卧龍起南陽¶
　　　和張詠老¶
三公與刺史秩等二千石人生不知足犇馳竟朝夕誰¶
<pb:KR4d0164_WYG_001-4b>¶
能話名理尊酒時促席賢愚大相逺叢玕映叢荻多謝¶
張南巢詩筒肯予覓琅琅若明珠其來自靈壁僧房聊¶
解鞍當暑得偃息挽回清微風筆有萬鈞力¶
　　　彦嘉通守當今之俊偉人也余心向慕之常以¶
　　　未獲識君為恨玆因孔純老遂有邂逅之適其¶
　　　何幸如此將歸純老置酒餞别僕實預坐酒數¶
　　　行純老丐詩於彥嘉以記坐上笑談之樂頃刻¶
　　　掃數百言揮毫落紙雲烟飛動永叔所謂盈前¶
<pb:KR4d0164_WYG_001-5a>¶
　　　盡珠璣一一難簡汰者殆謂是邪索鄙句不敢¶
　　　以固陋辭輙和北莊二詩奉呈¶
春寒不肯去榖雨猶裌衣溪流灔池塘逺㸔緑生漪識¶
君恨不早語離我心悲行行欲何往丞郡金房西¶
顚風送飛雨日日吼東北簷聲決江河傾瀉不成滴朝¶
來喜新霽晨光透雲隙垂楊翠幄開逺岫青葢立孔君¶
公事暇侯子歸期逼開樽且精設論文萃清集顧我老¶
無能分甘口挂壁行矣不可挽思君浩無極¶
<pb:KR4d0164_WYG_001-5b>¶
　　　送無為倅張南仲歸吉州¶
吾友李粹老少也㳺膠庠六年得一第自謂貴且昌衽¶
席不知戒飛黄中道僵三閲大淵獻嵗月亦已長嗟嗟¶
死非所至今未能忘忠言類良藥苦口不見嘗那知兵¶
火餘獲見同舍郎來丞濡湏郡兩嵗依餘光邂逅偶及¶
此為之淚淋浪髙義藉激薄美政稱扶傷康沂富邦國¶
何獨歌王祥江城四月盡麥熟梅子黄歸歟佐吾君談¶
笑躋羲皇遥應不可留船頭鼔其鏜¶
<pb:KR4d0164_WYG_001-6a>¶
　　　次韻因上人晚菊簡魏定父¶
荆棘困松栢風雨亂昏曉干戈幾時息年來費天討孤¶
芳如謝安端恐非小草此意誰人知伊余相自保¶
不學桃與李芬芳競春時天公豈多情清露為君遲榮¶
悴休問命冷暖當自知青熒夜窗燈相對哦新詩¶
離索自可笑衰遲誰見憐亭亭揺落中一枝小窗前正¶
色有家法細㸔清且妍浮觴未云晚松醪吾所便¶
經年混蒿艾藴藏應待時清香宻漬沉微風助紛披宋¶
<pb:KR4d0164_WYG_001-6b>¶
玉昧秋意乃作兒女悲君子有所養因君觀解頥¶
道人如青松孤髙不成叢愛此黄金花蕭然有淳風新¶
詩皎秋月警我野性慵佳意不在酒此身今醉翁¶
介夀誠有取無問人所宜君㸔菊花潭事見桃源詩東¶
坡百世士敢比流俗知相逢勿相失不醉欲何時¶
黄花如故人别乆喜復面澆泥一杯酒安用較深淺清¶
霜開浮雲黄落信風捲巖巖幽素姿秋來不多見¶
　　　鑑止亭¶
<pb:KR4d0164_WYG_001-7a>¶
揚波欲澄濁孰若波暫停止波濁自澄萬象無逃形世¶
人競馳騖方寸不得寧投閒幸一來先生常獨醒¶
　　　燈下讀魏彦成諸公詩因次其韻呈曾子修諸¶
　　　君¶
距春尚旬月春信已回栁時來芝與菌往往出糞朽流¶
俗不自重困窮變操守貴賤等人耳未易遽薄厚桃李¶
何敢輕所報必瑶玖一笑置勿論㫖有君子酒¶
　　　見山堂¶
<pb:KR4d0164_WYG_001-7b>¶
　　淮西提幹章序臣即其官舎逺亭之西為屋數楹¶
　　命名曰見山堂盖繁昌諸山一舉頭則隠然見於¶
　　簷外也¶
浮雲開西風落木下夕陽誰人步東籬采菊哦秋光悠¶
然若有思此意何可量南山適當前翠色摩穹蒼我心¶
不期見我眼偶相望咄哉逐獸夫泰山空在旁¶
　　　西靈鷲¶
我聞西靈鷲幽竒冠龍舒山神知我來夜雨自滌除籃¶
<pb:KR4d0164_WYG_001-8a>¶
舁犯霏㣲敢惮石徑紆清風偃林柯征衣盡霑濡樵人¶
向我言君行欲何如松杉已在望尚有七里餘﨑嶇雨¶
過水蹊雲上天衢飛樓及湧殿崢嶸映浮屠幽鳥若相¶
喜好音弄笙竽為言一宿覺何妨更踟蹰¶
　　　憩靈鷲道院¶
黎明發龍門亭午憩西院冒雨且不辭寧能避泥濺是¶
行良不惡此處殊可戀從今山中人何獨識吾靣¶
　　　追和老杜種萵苣詩(并序/)¶
<pb:KR4d0164_WYG_001-8b>¶
　　春晚雨過行蔬畦見園夫栽萵苣謂予曰苣有二¶
　　種其色青而味苦者曰牛耳其色白而味甘者曰¶
　　銀條今方得銀條一束於隣翁將栽以作種予顧¶
　　園畦纔十數菘已過韭且老矣惟牛耳青青可愛¶
　　而園夫以苦鄙之傷時惡直醜正不見容於君子¶
　　因和老杜種萵苣云¶
我有數畝園荒穢索鋤理干戈何許久生意困屠燬道¶
也其興與時哉亦甚矣去年失短吕培植乏驅使今年¶
<pb:KR4d0164_WYG_001-9a>¶
得老楊衰病更臨起晚菘巳蕪没早韭就茅靡菁菁何¶
所有萵苣獨牛耳縱苦可自珍供盤况瀟洒銀條直且¶
甘風味胡伯始其視李太尉小人與君子明明如古鑑¶
不慮纎塵止廓廓若太清强欲浮雲滓老氏有遺訓重¶
去彼取此方今向太平臯䕫正端委臺省登碩徳要荒¶
竄誣毁擊冦豈無人蕃將來黒齒破齊在不日逆以誅¶
正己停觀勞還役杕杜顒采芑萬邦遇有道貧賤古人¶
耻文王來呂夷漢祖致園綺異時免溝坑願附織貝篚¶
<pb:KR4d0164_WYG_001-9b>¶
　　　種田庵¶
古人即耒耜自有中田廬㸔君種田庵名異實則如滌¶
場歸去來宮功不容紓¶
　　　亷餘堂¶
髙堂面山水境與動靜兼惟動故能樂惟靜故能亷樂¶
也知有餘亷也笑無饜¶
　　　次韻魏定文¶
半年去城府寤寐溪東扉有時得君書想像抉石猊豈¶
<pb:KR4d0164_WYG_001-10a>¶
知紀渻子養氣如養鷄應響與疾視一洗三旬非我生¶
坐窮困哆侈傷南箕鼷鼠亦何物焉用千鈞機封侯絣¶
澼絖藥等手不龜所用有異耳此言寓非巵梅蕾良可¶
人如椒綴南枝芬芳想不晩太皥方執䂓¶
　　　次韻沈次韓見贈¶
我狂衆所易頼有君見容十年卧巖壑百念付一空新¶
詩似流泉涓涓江漢供人言鷄羣鶴我目霜中松相距¶
無兩舍㑹見何溟濛誰能寫離索正藉詩思工¶
<pb:KR4d0164_WYG_001-10b>¶
　　　次韻許志仁¶
我技類族庖用刀常月更君才妙天下逰刄得我驚前¶
年獲相值因憶吳中行一别忽兩載依然舊交情新詩¶
璧夜光厥價輕連城相思不可見把玩我願盈筆札擅¶
南州文章動西京行矣秋風髙更聽賔鴻聲¶
　　　盆池¶
剜苔得古鑑湛湛清不渾大哉壺中天勿與俗子言誰¶
能時汲井注兹老瓦盆欲觀從容鯈無羡横海鯤¶
<pb:KR4d0164_WYG_001-11a>¶
　　　秋晩采菊和徐伯逺¶
少皥司肅殺於渠獨留情一枝黄金花照眼增雙明香¶
清露溥溥秀色雲英英㑹當飲潭水使我病骨輕¶
　　　題徳章山郭養源墨竹¶
胷次富盤錯筆端妙蒼翠霜枝豈人為煙葉有生意與¶
可骨已朽此法誰復嗣偉哉尋丈姿綽有萬尺勢¶
　　　追和東坡雨中睡熟至晩¶
春睡酣帶酒晩食美當肉細觀東坡詩萬事貴精熟一¶
<pb:KR4d0164_WYG_001-11b>¶
隂七十日雨意猶未足山雲開復合簷溜斷還續東隣¶
嬌癡兒索飯恣啼哭驚廻夢中蝶重把君詩讀¶
　　　㑹河道中¶
㑹河村店西沙水清練練我行獨帶月滉漾掣金線凝¶
寒逼征衣霜華重如霰至此懐僧彌老淚幾欲泫(㑹河/光州)¶
(境也建炎初家弟甞/尉浮光故有是句)¶
　　　和龔聖任即事¶
新詩似霜月諦玩清且好欲見勢未能思君令人老啟¶
<pb:KR4d0164_WYG_001-12a>¶
蟄在朝夕雷雨發枯槁願言從杖屨髙吟備搜討¶
　　　月臺¶
低迷委徑栁氛氲被池蓮亭前秋雨餘明月來婵娟髙¶
臺甃蒼玉清風夜周旋舉杯屬姮娥醉舞還蹁蹮¶
　　　小橋¶
芳榭遶流水春餘半篙緑登臨賞幽花兹亦我所欲小¶
橋果何往長堤正相屬朝㸔龜魚逰晩聽鷗鷺浴¶
　　　次韻朱元順食萱草羮¶
<pb:KR4d0164_WYG_001-12b>¶
衰年因羈旅百念日縈繞蓍龜亦何知憂來又將老出¶
處稍不慎逺志成小草堂隂有孤芳紛葩照人好誰將¶
忘憂姿擷芼等蘋藻充腸固甚慰入鼎可堪擾糠籺貧¶
者事甚矣兄逐嫂異時饜粱肉記此一羮飽¶
　　　贈術士羅世忠¶
春秋有羅國之子豈其後家傳錦嚢書相地走淮右為¶
問何所宗此法古所授卜瀍與卜宅周孔語非謬用能¶
㳺公卿所至術輙售有時過吾廬乗間得頻扣談詩涉¶
<pb:KR4d0164_WYG_001-13a>¶
坡谷說卦本爻繇是名隂陽家未可容易詬歸歟春雨¶
霽飛花撲襟袖遥憐玉笥峯巋然挿天秀¶
　　　送無為宰趙渙氷仲¶
百里寄一令於民為最親休戚咳唾間詎可非其人趙¶
侯古循吏當世無等倫朅來宰濡須舊政俱更新雖無赫赫¶
名吏戢民稱仁善良仰若父姦欺畏如神幸哉百里地兩¶
載銷顰呻果膺君相知賛書下楓宸不終三年淹徑作¶
帥幕賔秋風散炎酷夜雨清埃塵寜容卧轍留髙檣艤¶
<pb:KR4d0164_WYG_001-13b>¶
江濵君㸔眉間黄華近兹其因¶
　　　映雪亭¶
蕭然數株梅皓與雪相映臨池鍳踈影影落大圓鏡不¶
煩粉塗株寒光助嚴靚¶
　　　題宿雲軒¶
朝來怯秋霜生撇甕裏清我老顏已衰一杯聊發赬村¶
尨恠我醉忽吠三兩聲蜀月不可見宿雲有新行¶
　　　酬朱元順參議¶
<pb:KR4d0164_WYG_001-14a>¶
　　予與元順分擕十有六年當公出守安陸賛畫荆¶
　　南予以踈愚自投閒放聲跡乆相絶向者汎江之¶
　　役獲邂逅於湖隂語不終晷而篙師催解舟悵恨¶
　　無窮今乃得相從於都城之東其何慰如之䝉示¶
　　新詩輙用韻書呈因以自警云¶
舟來自金沙敢避江路繞計程踰五月書勞比三考湖¶
隂見君處取别殊草草因思㑹面難相從意彌好新詩¶
何所似繪繡錯華藻賡酬愧空疎秪益我心攪亨否有¶
<pb:KR4d0164_WYG_001-14b>¶
時命恭倨任妻嫂行矣無忘飢俗諺戒一飽¶
　　　送張仲甫赴江西㕘議¶
　　仲甫㕘議與予昧平生臨安一見傾葢如舊是行¶
　　將赴江西余竊快之輙成古風奉送行色¶
我生坐疎拙逢人輙傾倒語言無淺深出口被伊惱為¶
孽匪天作受攻本誰造懲非每嚼舌事巳復自蹈可憐¶
愚不靈蹭蹬到今老識君無幾時底裏見襟抱古人重¶
傾葢相從恨不早是行若登仙江山為君好無繇挽畫¶
<pb:KR4d0164_WYG_001-15a>¶
鷁此意增戀嫪何當寄相思臨風慰衰槁¶
　　　曽欽道家山圖¶
　　曽判官式古出按郵傳來歸自濠示予所賦曽倅¶
　　欽道家山圖古風予雖未果識欽道而披其圖然¶
　　獲於式古詩中窺見一斑恨不即命駕以償願見¶
　　之素因漫成二十韻寄欽道尚冀異日逰桐廬訪¶
　　子陵之遺跡而謁欽道於家山親見家山之勝而¶
　　賦焉紹興庚午六月壬申¶
<pb:KR4d0164_WYG_001-15b>¶
永叔愛清潁明仲樂陽羡投老獲所歸為計亦良便何¶
如强健時從官山水縣升虚得吉卜怳若地祗薦曽侯¶
卿相種才業固邦彥而况盛徳後世祀乃天眷式古吾¶
畏友被命按郵傳來歸自濠梁訪我出詩巻為言有華¶
宗疇昔無半面相逢遂相喜笑語至舞忭其家負家山¶
山水家可戀松篁逓森列岡巒互縈轉䑓池及花草髙¶
下爛明絢粲然圖一幅規橅坐中見予嘗賦此詩好事¶
敢獨擅縱横一千字把玩不知倦桐廬在何許東望眼¶
<pb:KR4d0164_WYG_001-16a>¶
欲眩子陵亦徃矣釣瀨清練練家山亘今昔昔隠今始¶
現彼美曽侯賢何當覩巖電¶
　　　題李夢發揺碧堂¶
羣仙俯平湖氷壺浸蒲璧奫淪五千頃岝峉一萬尺蒼¶
松偃旌蓋翠竹森劔㦸纎塵不可到湛湛見沙磧詩人¶
嗜好異方寸富泉石堂成欲臨賦牋管羅几席偶然對¶
漣漪微風緩揺碧髙吟寓動静真賞廢晨夕璇題壯簷¶
楹玉軸走賔客清商入葱蒨積雨洗炎赫翺翔下幽鷺¶
<pb:KR4d0164_WYG_001-16b>¶
從容出圓鯽穿荷過獨舸傍柳倚輕䇿此興復不淺何¶
日當有獲君方事閒放佳處勿輕擲明年谷鳴騶金閨¶
遂通籍¶
　　　和陳阜卿為湯與立夀次韻¶
我聞無量夀世作天人師有禱必應感如形影隨之吾¶
見盛徳士吏隠江之湄巖巖棟梁材為桷豈所宜守道¶
心自適怡然見雙眉何當日千里整頓黄金羈嗟予拙¶
無用正坐千林姿荷兄獨青眼少雪羣兒欺蘭菊雖異¶
<pb:KR4d0164_WYG_001-17a>¶
芳春秋莫予遺相逢一尊酒駐馬聊共持偶觀香霧欝¶
彷彿初生時願兄夀無量登庸侍彤墀年年遇今日酌¶
酒共瑶巵¶
